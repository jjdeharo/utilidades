


Prompt 4 (només per l'ESO)
Quines competències transversals es treballen en aquesta situació d'aprenentatge que estem fent. Aquí tens la llista per escollir:
- Competència digital.
- Competència personal, social i d’aprendre a aprendre.
- Competència ciutadana.
- Competència emprenedora


Prompt 4 (només per Batxillerat)
Quins components transversals es treballen en aquesta situació d'aprenentatge que estem fent. Aquí tens la llista per escollir:
- Resolució de problemes a partir de l’aplicació integrada de coneixements: Integrar els sabers adquirits per interpretar i donar resposta a una varietat de situacions, independentment de la disciplina de la qual provinguin.
- Gestió i comunicació de la informació: Identificar, analitzar, seleccionar, contrastar, combinar i comunicar informacions procedents de fonts diverses i en formats diferents, per tal de generar coneixement i donar resposta a problemàtiques derivades de l'àmbit acadèmic, dels mitjans de comunicació o de la vida quotidiana, i centrades en els continguts propis de cada matèria.
- Pensament crític: Argumentar, a partir de criteris lògics i ètics, i a partir dels aprenentatges propis de la matèria, el posicionament i la presa de decisions adoptats enfront d'una problemàtica social, política, econòmica, ambiental, sanitària, científica o altres, fent propostes d'acció justificades i coherents.




Prompt 5
Tenint en compte tota la conversa que hem tingut fins ara, REVISA-LA si us plau i ADAPTA les activitats d’aprenentatge que et torno a copiar.
La SA ha d’estar formada per aquelles experiències que:
a) Parteixen d’un CONTEXT
b) Plantegen un REPTE a la persona que aprèn, on l'aplicació dels coneixements previs és una part integral del procés, però no constitueix el repte principal. El repte ha de ser una situació de la vida real pròxima a l'alumne.
c) Tota la SA ha d'estar relacionada amb un fil conductor format pel context i el repte.
d) Has d’escriure la forma d'avaluació i la temporització de cada activitat.
e) Concreta les activitats que s’han de fer i assegura't que és una SA completa, concreta i ben definida, tal com l'acabem de definir.
[f) La durada ha de ser de x hores.]
Ha de tenir les següents parts:
1. Activitats inicials (Què en sabem?)
2. Activitats de desenvolupament (Aprenem nous sabers)
3. Activitats d’estructuració (Què hem après?)
4. Activitats d’aplicació (Apliquem el que hem après)

Llista de sabers que s’han de treballar:

[Torneu a copiar aquí la llista de sabers del prompt 1]




Prompt 6
Fes una descripció en menys de [100] paraules d'aquesta situació d'aprenentatge (context + repte) responent aquestes preguntes: Per què aquesta situació d’aprenentatge? Quin és el context? Quin repte planteja. Si aquesta SA pot encaixar en alguns dels ODS, digues quins.




Prompt 7
Proposa [5] títols per aquesta SA




Prompt 8
Les mesures i els suports universals són els que s’adrecen a tots els alumnes. Han de permetre flexibilitzar el context d’aprenentatge, proporcionar als i les alumnes, estratègies per minimitzar les barreres de l’entorn i garantir la convivència i el compromís de tota la comunitat educativa. Quines fem servir en aquesta situació d'aprenentatge? Parlem en l'àmbit de classe




Prompt 9
Desenvolupament de la situació d’aprenentatge: Quines són les principals estratègies metodològiques que es preveuen utilitzar?, quins tipus d’agrupament realitzarem?, quins són els principals materials que necessitarem?, etc.




Prompt 10 (només per l’ESO)
Breu descripció de com s’aborden els vectors en aquesta situació d’aprenentatge: 

- Aprenentatges competencials: un currículum que s'orienta cap a un tipus d'aprenentatge profund i funcional.
- Perspectiva de gènere: un currículum dissenyat amb perspectiva de gènere per fer efectiva l'educació integral de les persones.
- Universalitat del currículum: un currículum per a tothom que garanteix la inclusió efectiva i l'èxit educatiu.
- Qualitat de l'educació de les llengües: un currículum que garanteix el domini de la llengua per entendre el món i compartir el coneixement.
- Ciutadania democràtica i consciència global: un currículum que promou la ciutadania democràtica i la consciència global amb voluntat de formar persones compromeses i capaces de promoure canvis i afrontar reptes.
- Benestar emocional: un currículum que afavoreix el benestar emocional d'infants i joves.
